# La relazione di posizione

Abbiamo chiamato posizione la relazione che intercorre tra una norma, un istante di tempo e un atto di produzione e che si esprime dicendo che quella norma è posta a quell'istante da quella produzione.
Abbiamo altresì notato che ogni produzione è in relazione funzionale con un enunciato che abbiamo chiamato l'enunciato oggetto della produzione. Bisogna ora spiegare in cosa consista la relazione
di posizione o, equivalentemente, quale sia il linguaggio che, ad un dato istante, manda l'enunciato oggetto di una produzione nell'insieme delle norme poste a quell'istante da essa.

Una prima posizione diffusa è che questo linguaggio sia quello naturale della comunità linguistica a cui appartiene l'autore della produzione. I linguaggi naturali sono variamente ambigui, con numerosi significati
associati a ciascun enunciato, e ognuno di questi significati sarebbe perciò una norma posta dalla produzione che facesse uso dell'enunciato. Un'alternativa al considerare ogni significato come norma posta,
è quella di specificare una qualche forma di composizione tra tali significati, come potrebbe esserlo una congiuntoria, e prendere il risultato di tale composizione come norma posta.

Una seconda opzione 

