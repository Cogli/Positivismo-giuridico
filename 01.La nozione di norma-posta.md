## Norme, produzioni, enunciati, linguaggi

La nozione di norma-posta è, certamente, centrale per il positivismo giuridico ed è forse la più confusa che ci sia. Nelle teorie positiviste del diritto, le norme
valide ad un istante in un ordinamento sono individuate per relazione con degli atti linguistici, gli *atti di produzione normativa* o *produzioni*, ma in cosa consista
questa relazione, quella di *posizione* appunto, non è chiaro né pacifico.

Ciascuna produzione è caratterizzata, al minimo, da un autore, un istante in cui avviene e da un enunciato, utilizzato dall'autore per esprimersi[^1]. Ma un enunciato non è altro che
un segno, un oggetto materiale (o piuttosto una classe di oggetti materiali, quelli che sono le sue occorrenze): può avere e probabilmente avrà una struttura sintattica,
ma non ha di per sé alcun collegamento semantico con quel mondo che da ultimo col diritto si intende regolare. Tale collegamento è invece caratteristica delle norme o significati normativi.

[^1] Una produzione $p$ è cioè il risultato di una funzione $f$ avente ad argomento almeno un autore $s$, un istante $t$ ed un enunciato $e$: $p=f(s,t,e,...)$ e,
per ogni $e'≠e$, abbiamo che $f(s,t,e',...)≠f(s,t,e,...)$

Enunciati e norme possono, certamente, essere associati da un linguaggio, cioè da una *qualsiasi* funzione che manda enunciati in insiemi di norme. Un enunciato non appartiene
al dominio di un solo liguaggio, ma di un enorme numero di linguaggi, la maggior parte dei quali non verrà mai utilizzata.
# Le teorie dell'interpretazione giuridica e la nozione di norma-posta

. L'espressione "norma posta da una produzione" è difatti usata con 

