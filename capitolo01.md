#Tre dogmi del positivismo giuridico

Il positivismo può essere caratterizzato come una teoria della validità giuridica. Consideriamo questi due passi di Kelsen:

> La validità di una norma può avere inizio in un momento e termine in un altro.
> Lo stesso comportamento può essere illecito secondo la legge della comunità A, e non esserlo affatto secondo quella della comunità B.

Le azioni non sono obbligatorie o vietate o permesse in assoluto, ma lo sono rispetto ad un istante di tempo ed un ordinamento. Ciò vale a distinguere l'oggetto delle teorie positiviste del diritto da quelle naturaliste, nelle quali obbligatorietà, divieto e permesso identificano proprietà delle azioni.
Similmente, la validità è una relazione tra norme, istanti e ordinamenti, non una proprietà delle norme.
